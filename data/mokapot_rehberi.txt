Moka Pot İle Kahve Demleme
İsteğe bağlı olarak sıcak veya soğuk su
Kahve
Moka Pot'un en alt kısmına isteğe bağlı olarak sıcak veya soğuk su ekleyin.
Suyun seviyesi, haznenin içinde yer alan valf deliğinin seviyesini geçmemelidir.
Kahvenin ekleneceği hazne ağzına kadar dolacak şekilde kahve ile doldurun. Fazla gelen kısımları düzleştirerek atın.
Moka Pot'un üst haznesini kapatın.
Moka Pot'u ocak üzerine yerleştirin.
Alt kısımdaki su kaynadıktan sonra, buhar orta haznedeki kahvenin içinden süzülerek en üst hazneye çıkar.
Kahveniz en üst haznede hazır olacaktır.
Not: Moka Pot ile filtre kahve demleme işleminden sonra kahvenin tadının yanık olmaması için su kaynadıktan hemen sonra ocaktan alınmalıdır.

Moka Pot
Espresso, filtre kahve gibi bir demleme yöntemidir. Bu yöntem kullanılarak hazırlanan içecek de yöntem ile aynı isme sahiptir. Günümüzde nitelikli kahve camiasında kullanılan en eski demleme tekniği olma özelliğini taşımaktadır. Aynı espresso ve filtre kahve yöntemlerinde olduğu gibi istenilen herhangi bir kahve çekirdeği kullanılarak hazırlanabilir. Burada belirleyici tek unsur kişisel tercihler ve damak tadıdır.

Su Sıcaklığı: 90 C
Malzemeler
MOKAPOT
DEĞİRMEN
OCAK
KETTLE
Moka pot Nasıl Çalışır
Mokapot metal filtre kullanan bir filtre kahve makinesi gibi düşünebilirsin.
Alt haznede bulunan su yukarı doğru ilerler ve kahve yatağından geçerek üst haznede toplanır.
Tabi bir çok yöntemde akış yerçekim ile aynıi yönde iken bu sefer tam tersi bir durum mevcut.

Peki bu nasıl oluyor?
Suyun yer çekimine inat yukarı yönlü hareketi temelde iki basit nedene dayanıyor.
Fizikle aran iyi olmasa da, muhtemelen aşina olduğun kavramlar.

1.Buharlaşma
İlk olarak Mokapotu ocak üzerine yerleştirdiğinde sağlamış olduğun ısı enerjisi, alt haznedeki suyun sıcaklığında artışa sebep oluyor.

Bu sıcaklık artışı sonucu, kinetik enerjisi artan su moleküllernini buharlaşma hızı ve miktarı artıyor.

Oluşan bu buhar alt hazneden çıkamadığından, su yüzeyiyle kahve haznesi arasında birikmeye başlıyor.

2.Genleşme
Artan sıcaklığın sonucu, havanın hacminin artması yani genleşmesi gerekiyor.

Fakat mokapot esnek bir malzeme olmadığından doğal olarak hacmi sabit kalıyor.

Bu durumda genleşemeyen hava sıkışmaya başlıyor yani basıncı yükseliyor.

Artan bu basınç yeterli seviyeye ulaştığında ise suyu yukarı iterek demlemenin gerçekleşmesine olanak sağlıyor.

Kahve
Öncelikle işe sıcak su ile başlayacaksın. Bu sayede su kahve ile buluştuğunda doğru sıcaklıkta olmasını sağlamış olacaksın.

Bu en önemli kısımlardan biri, unutma! Kritik bir diğer nokta ise, alt haznedeki su bitmeye yaklaştığında demlemeyi hızlıca sonlandirmak, bunun için demlemeyi yakindan gözlemlemeye ve bir miktar soğuk suyla ihtiyacın var.

Bunlarla ilgili daha detaylı bilgi istersen blog sayfamızdan Mokapot Hakkında kısmına göz atabilirsin.

Bunlara Dikkat!
Demlemek istediğin kahve miktarına uygun boyutta Mokapot tercih etmelisin. Olması gerekenden az miktarda kahve ve su kullanarak düzgün bir demleme yapman olası değil!

Zamanla conta deforme olacak ve özelliğini yitirecektir. Ne kadar temiz kullandığına bağlı olarak 12 ayda bir contayı yenilemelisin.

Su seviyesi hiç bir zaman emniyet valfinin üzerine geçmemeli

Eğer paslanmaz çelik bir mokapot kullanmıyorsan, bulaşık makinesinde yıkama! Elde bulaşık deterjanı ve yumuşak bir sünger yeterli.

Kahve haznesine yaklaşık şeker granülü boyutunda öğüttüğün kahveyi silme doldur. Hazneyi hafifçe sallayarak veya parmağınla düzeltebilirsin fakat bastırmamaya özen göster.
Alt hazneye, güvenlik valfinin hemen altına gelecek kadar su sıcak su ekle.
Dikkatli bir şekilde kendini yakmamaya özen göstererek ekipmanı birleştir ve ocak üzerine al
Kapağı açık bir biçimde kısık-orta ateşte kahve akışı gerçekleşene dek devam et
Akış başladığında ocağı kısık pozisyonda getir
Düzgün, sürekli bir akış olmalı bu doğrultuda ocağın için ideal ayarı bulman birkaç demleme sonra mümkün olabilir
Akışın sonlarına doğru sıvı miktarı azalmaya başlayacak, sesinde de bir değişim olacaktır. Bu noktada ekipmani ocaktan al ve demlemeyi durdurmak için ıslak bir havlu ile sar. Bu sayede fazla sıcak su ve buharın kahveye temasını önleyip acı tatların oluşmasını engelleyeceksin. Kahven içmeye hazır.