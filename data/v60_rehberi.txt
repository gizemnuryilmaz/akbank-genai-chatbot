V60 ile Filtre Kahve Demleme
V60 seramiği
Filtre kahve kağıdı
2 tatlı kaşığı filtre kahve
Sıcak su
V60 seramiği üzerine filtre kahve kağıdını yerleştirin.
Sıcak suyla kâğıdı ıslatın ve alttaki bardağın altına dökülen suyu boşaltın.
2 tatlı kaşığı filtre kahveyi kâğıdın üstüne ekleyin.
Kaynar suyu daireler çizerek kâğıda dökün, su kâğıt üzerinden kahve olarak süzülecektir.
Süzülen kahveyi keyifle tüketin.
Not: Kahvenin demlenmesi için su sıcaklığı 94 santigrat derece önerilir. Su dökülmeden önce kahve kağıdına yapılan sıcak su dökme işlemi, kahvenin daha temiz ve lezzetli olmasını sağlar. Kahvenin tüketilmeye hazır hale gelmesi için 2 dakika bekleyebilirsiniz.

James Hoffmann, dünyanın en bilindik ve en saygın kahve gurularından birisidir. Hoffmann'ın birçok barista şampiyonasında birinciliği vardır. Ayrıca "The World Atlas of Coffee" isimli kahve kitabının yazarıdır. Bu kitap kahve literatürünün bir numaralı "başucu" kitabı olarak kabul edilmektedir.

James Hoffmann ayrıca, 2 milyonu Youtube olmak üzere sosyal medyada 3 milyondan fazla takipçiye sahiptir. Bu yönüyle kahve nişinin en bilinen ismidir.

Anisah'ın pour over kahve tarifleri serisinde bu hafta James Hoffmann'ın imza tariflerinden olan V60 demleme rehberini paylaşacağız.

V60 Kahve Tarifi İçin Malzeme Listesi
Hario V60
Hario V60 kağıt filtre
Kettle (mümkünse Gooseneck kettle)
V60 sürahisi (karaf)
Zamanlayıcısı olan hassas terazi
250 ml V60 kahvesi için 15 gram kahve
Kahve Gurusu James Hoffmann'ın V60 Kahve Demleme Tarifi
james hoffmann gibi hario v60 demleme rehberi


1-) Her bir litre su için 60 gram kahve oranını ayarlayın
james hoffmann hario v60 tarifi
 

Dünya barista şampiyonu James Hoffmann, kendi geliştirdiği V60 demleme tekniğinde her 1 litre su için 60 gram kahve önermektedir.

Bu bağlamda eğer 500 ml’lik bir V60 kahve demleyecekseniz 30 gram; 250 ml’lik bir demleme yapacaksınız 15 gram kahve çekirdeği kullanmalısınız. (Biz bu tarifte 250 ml'lik James Hoffmann V60 tarifini anlatacağız.)

Ardından kahvenizi V60'a uygun boyutta öğütmelisiniz veya V60 için öğütülmüş kahve almalısınız.

Not: James Hoffmann, V60 demlemede ortadan biraz daha ince öğütüm tercih etmektedir.

2-) Suyu kaynatın ve filtreyi ıslatarak ön ısıtma (preheat) yapın
V60 kahve, tipik olarak 90-96 derecedeki suyla hazırlanır. Siz de suyunuzu bu derecede kaynatın. Veya su kaynadıktan sonra yarım dakika kadar bekleyerek suyun ısısının azalmasını bekleyin.

Ardından kağıt filtreyi V60'a yerleştirin ve kaynamış su ile filtreyi tamamen ıslatın. Böylece filtre kağıdın tadı kahveye geçmeyecektir. Ayrıca V60'ınızı pre-heat yapmış olacaksınız.

 3-) Hario V60'ı teraziye alın ve bloom aşamasına geçin
Sürahide biriken ön-ısıtma suyunu musluğa dökün ve V60'ınızı V60 sürahisinin üzerine yerleştirerek hassas terazinin üzerine alın. 

Ardından öğütülmüş kahveyi V60’a dökün ve parmağınızı kullanarak öğütülmüş kahvelerin ortasınca küçük bir çukur oluşturun (yanardağ çukuruna benzetebilirsiniz).

Bu aşamada terazinizin üzerinde içi 15 gram kahve dolu V60 ve sürahisi olmalı.

Şimdi, önce terazinizin darasını alın. Ardından terazinizin zamanlayıcısını (veya telefondan kronometre açın) başlatın.

Sonra, kahvenizin üzerine dairesel hareketlerle yaklaşık 10 saniyede kettle'daki sudan 50 ml ekleyin. Ardından V60'ı elinize alarak yine dairesel-girdabımsı hareketlerle 5 saniye boyunca ekseni etrafında karıştırın (swirl edin.) Böylece mükemmel bir kahve-su dengesi oluşacaktır. Bu adımdan sonra V60 kahvenizi 45 saniye boyunca bloom'a bırakın.

Not: Bloom işlemi sayesinde kahveniz düzgün bir şekilde ıslanacak ve kahvede sıkışmış olan karbondioksit gazı serbest kalacaktır. Böylece daha iyi bir ekstraksiyon elde edeceksiniz.

 4-) Bloom ve pour işlemlerine devam edin
james hoffmann v60 demleme tarifi

 

Bu aşamada kettle'daki suyu 15 saniye boyunca yine dairesel hareketlerle V60'ın üzerine yavaşça dökün. Ardından 10 saniye ara verin.

Aranın ardından 10 saniye boyunca yine su ilavesi yapın ve tekrar 10 saniye ara verin. Ardından yine 10 saniye su eklemesi yapıp 10 saniye ara verin.

Son aşamada ise son kez 10 saniye boyunca su ekleyin. Bu aşamanın ardından terazinizin ekranında "250 gram" ibaresini görüyor olmalısınız.

Ardından V60'ı çok hafif bir şekilde elinizle dairesel hareketle swirl edin. Yüzeyde hafif bir hareketlilik olması yeterli olacaktır.

Tüm bu aşama yaklaşık 2 dakika sürmüş olmalıdır. V60'ınızın üzerinde kalan son kahvenin sürahiye dökülmesi ise yaklaşık 1 dakika sürecektir. Yani dünya barista şampiyonu James Hoffmann gibi V60 kahve demlemek yaklaşık 3 dakika sürecektir.

Not: James Hoffmann, saniye kurallarına sıkı sıkı bağlı kalmanıza gerek olmadığını ve bu konuda stres yapmamanızı tavsiye etmektedir.

Tüm bu süreç ilk birkaç denemede size oldukça kompleks gelebilir. Ancak birkaç tariften sonra her şey çorap söküğü gibi gelecektir ve V60 kahve deneyiminizdeki belirgin tat farkını hissetmeye başlayacaksınız.

Tarifin aslında o kadar da kompleks olmadığını göstermek için kısa bir özet yapalım:

James Hoffmann Gibi V60 Kahve Demlemenin Genel Hatları:
0:00 - 0:10: 15 gram kahveye dairesel hareketlerle 10 saniye boyunca kettle'dan 50 ml su ekleyin.
0:10 - 0:15: V60'ı elinize alarak 5 saniye boyunca dairesel hareketle swirl edin.
0:15 - 0:45: V60 kahvenizi bloom'a bırakın (bırakın sürahiye süzülmeye devam etsin)
0:45 - 1:00: 15 saniye boyunca dairesel hareketlerle 50 ml daha su ekleyin (bu işlemin sonunda terazinizde yaklaşık olarak 100 ml ibaresini görmelisiniz. 15 gram kahve ekleyince darasını almıştınız. Darayı almayı unuttuysanız 115 ml civarı yazısını görebilirsiniz).
1:00 - 1:10: 10 saniye boyunca bekleyin.
1:10 - 1:20: Yine dairesel hareketlerle on saniye boyunca 50 ml su daha ekleyin
1:20 - 1:30: 10 saniye daha bekleyin.
1:30 - 1:40: 50 ml su ekleyin.
1:40 - 1:50: 10 saniye daha bekleyin.
1:50 - 2:00: Kalan son 50 ml suyu ekleyin (bu aşamada terazinizde yaklaşık 200 ml ağırlık görmelisiniz).
Afiyet olsun!