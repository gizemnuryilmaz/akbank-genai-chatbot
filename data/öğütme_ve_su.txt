Kahvenizi doğru boyutta ve homojen kıvamda öğütmek, güzel bir kahve demlemek için yapmanız gereken en önemli işlerden biridir. Eğer çok güzel bir yörenin kaliteli kahve çekirdeklerini yanlış bir öğütme boyutunda, homojen olmayan bir şekilde öğütürseniz hedeflediğiniz tadı alamayabilirsiniz. Bu konuda size yardımcı olmak adına bu içeriğimizde çekirdek kahvelerinizi nasıl öğütebileceğinize dair bir rehber hazırladık.

Çekirdek Kahve Nasıl Öğütülür?
Evde demleyeceğiniz kahvenin içimi; kullandığınız çekirdek, su sıcaklığı, kahve/su oranı, demlediğiniz süre ve öğütme boyutunun dengeli bir şekilde ayarlanmasına bağlıdır. Kahvenizi öğütürken yaptığınız ayar, su ile çekirdeklerin etkileşim yüzey alanını artırdığı için çok önemlidir. Coarse (iri taneli) öğütme, fine (ince) öğütmeye göre kahvenizin su ile temas yüzey alanını düşürür. Filtre ya da espresso yöntemi ile kahve demlediğinizde kahve/su temas alanı küçüldükçe kahve taneleri arası boşluk artar ve dolayısıyla su kahvenin içinden daha hızlı geçer. Bu da bardağınızda aromatik ve ekşi tatların daha hâkim olduğu bir kahve elde etmenizi sağlar. Tam tersine, eğer kahve/su temas alanı büyürse, yani ince öğütme yaparsanız su kahvenizin içinden daha yavaş geçer ve kahve/su etkileşim süresi artar. Bu da daha çok bitter çikolata tatları ve yoğunluğu hissedeceğiniz bir kahve demlemenize olanak sağlar.

Yazının başında kahvenin homojen olmasının da çok önemli olduğundan bahsetmiştik. Eğer kahvenizin içinde iri ve ince öğütülmüş çekirdekler bir arada bulunursa hem ekşimsi hem bitter tatlar ön plana çıkacağı için, özgün bir karaktere sahip olmayan ve bulanık bir kahve içmeniz olasıdır.

Kahhve.com olarak evinizde ve ofisinizde iyi bir kahve yapabilmek için gerekli olan her şeyi sizin için bir araya getirdik!
Kahvenizi öğütmek için kullanabileceğiniz temelde iki çeşit mekanizmaya sahip kahve öğütücüsü vardır; bıçaklı değirmenler ve dişli değirmenler. Bıçaklı değirmenler ile yukarıda anlattığımız tane boyutu kontrolü ve homojen öğütme yapmak mümkün olmadığı için iyi bir kahve içmek isteyen kahveseverlere bu değirmen çeşidini pek tavsiye etmiyoruz. Dişli değirmenler ise elektrikli ve manuel olarak iki sınıfa ayrılıyor.

Kullanıcılardan büyük oranda olumlu geri dönüşler alınan ve piyasada en çok tercih edilen elektrikli dişli değirmenleri şu şekilde listeleyebiliriz: 

Baratza Encore 
Hario Elektrikli Kahve Öğütücü
Melitta Molina Elektrikli Kahve Öğütücüsü

Filtre Kahve Demleme Yöntemleri
Genellikle filtre kahve makinelerinde filtre kağıdı konulduktan sonra üzerine konulan kahveye sıcak suyun ilave edilmesi sonucu kahvenin filtre kağıdından damıtılmasıyla elde edilir.

Demleme Metodu: 92-95 C’deki 1 litre suya karşılık 60 gramlık orta kalınlıkta öğütülmüş kahvenin 5-7 dk demlenmesi ile elde edilir.

Demleme Süresi: 5-7 dakika

Öğütme Türü: Orta kalınlıkta öğütülmüş kahve

Demleme Sonucu: Kullanacağınız kahve çeşidine bağlı olarak sert olmayan, zengin lezzette bir kahve elde edersiniz.

Yapım Kolaylığı: Kolay

Espresso Kahve Demleme Yöntemleri
Demleme Metodu: Espresso makinesinde 92-93 C’deki 30 ml suyun 18 gram ince öğütülmüş kahveden 25-30 sn boyunca süzülmesi sonucunda oluşur.

Demleme Süresi: 25-30 saniye

Öğütme Türü: İnce öğütülmüş kahve

Demleme Sonucu: Espresso güçlüdür, keskindir ve lezzetlidir (acı olmamalı).

Yapım Kolaylığı: Makinenize bağlı olarak değişiklik gösterir. (Manuel makinelerde daha zor iken, otomatik olanlarda daha kolaydır.)

French Press Kahve Demleme Yöntemi
Demleme Metodu: 95 C’deki 360 ml suyun 22 gram kalın öğütülmüş kahve ile 5 dakika boyunca demlenmesi sonucunda elde edilir.

Demleme Süresi: 5 dakika

Öğütme Türü: Kalın öğütülmüş kahve

Demleme Sonucu: Kullanacağınız kahve çeşidine bağlı olarak sert olmayan, zengin lezzette bir kahve elde edersiniz.

Yapım Kolaylığı: Kolay

Moka Pot Kahve Demleme Yöntemi
Demleme Metodu: İnce öğütülmüş 22 gram kahvenin 80-85 C’deki 300 ml su ile 3 dakika boyunca moka pot aletinde pişirilmesiyle elde edilir.

Demleme Süresi: 3 dakika

Öğütme Türü: İnce öğütülmüş kahve

Demleme Sonucu: Espresso tadına ve aromasına yakın bir kahve elde edersiniz.

Yapım Kolaylığı: Orta

V60 Kahve Demleme Yöntemi
Demleme metodu: 94 C’deki 300 ml suyun 18 gram orta kalınlıkta öğütülmüş kahve ile V60 ‘nin ağzına yerleştirilen filtre kağıdından 3 dakika boyunca yavaşça süzülmesi ile elde edilir.

Demleme Süresi: 3 dakika

Öğütme Türü: Orta kalınlıkta öğütülmüş kahve

Demleme sonucu: Aromalı ve lezzetli bir kahve elde edersiniz.

Yapım Kolaylığı: Orta

Chemex Kahve Demleme Yöntemi
Demleme Metodu: 95 C’deki 300 ml suyun 22 gram orta kalınlıkta öğütülmüş kahve ile Chemex’in ağzına yerleştirilen filtre kağıdından 3 dakika boyunca yavaşça süzülmesi ile elde edilir.

Demleme Süresi: 3 dakika

Öğütme Türü: Orta kalınlıkta öğütülmüş kahve

Demleme Sonucu: Chemex filtreler diğer damlatma aparatlarının filtrelerinden %30 daha kalındır. Bu daha zengin lezzette kahve elde edeceğiniz anlamına gelir.

Yapım Kolaylığı: Orta

Aeropress Kahve Demleme Yöntemi
Demleme Metodu: 92-94 C’deki 180 ml suyun 18 gram orta kalınlıkta öğütülmüş kahve ile Aeropress aletinde 2 dakika süresince basınçla birlikte yavaşça süzülmesi ile elde edilir.

Demleme Süresi: 2 dakika

Öğütme Türü: Orta kalınlıkta öğütülmüş kahve

Demleme Sonucu: Saf ve zengin bir lezzeti vardır. Daha az asidite

Yapım Kolaylığı: Kolay

Cold Brew Kahve Demleme Yöntemi
Demleme Metodu: 1 litre suyun içine yaklaşık 65 gram kalın öğütülmüş kahveyi bir bezin veya süzgecin içine koyarak ekleyin. 12-20 saat arası bir süre boyunca demlenmeye bırakın.

Demleme Süresi: 12-20 saat

Öğütme Türü: Kalın kalınlıkta öğütülmüş kahve

Demleme Sonucu: Yoğun, lezzetli, özgün ve yumuşak bir kahve. Sıcak kahveye göre daha az asidik bir lezzet.

Yapım Kolaylığı: Kolay

Avantajları: Daha az kafein, daha fazla antioksidan, daha az acılık ve elbette özgün bir tat.

Türk Kahvesi Cezve Yöntemi
Demleme Metodu: 7 gr kahvenin 70 gr su ile cezvede pişirilmesiyle elde edilir. Oda sıcaklığındaki su ile kahve iyice karıştırılıp, cezve ocağın üzerine yerleştirilir ve köpükler yükselmeye başlayınca cezve ocaktan alınarak kahve servis edilir.

Demleme Süresi: 2-2,5 dk

Öğütme Türü: Çok ince öğütülmüş kahve

Demleme Sonucu: Yoğun, lezzetli ve özgün bir kahve

Yapım Kolaylığı: Kolay

Avantajları: Nitelikli Dünya Kahveleri kullanarak yapacağınız Türk Kahvesi’nden alışılagelmişin dışında çok özgün, lezzetli bir tat ve aroma elde edebilirsiniz.

Kahve tutkunları için en özel çeşitleri keşfetmek şimdi çok kolay! Siz de yeni tatlar denemek ve kahve deneyiminizi zenginleştirmek istiyorsanız, Fropie kahve çeşitleri kategorimize hemen göz atın. İster klasik lezzetleri tercih edin, ister farklı aromaların peşine düşün, aradığınız her şey burada sizi bekliyor. Kahve keyfinize ilham katmak için doğru yerdesiniz.

