HARIO V60
Evde sabah kahvenizi yapmak için harika bir ekipmandır. Kullanımı kolay bir demleme yöntemi olup, sadece birkaç dakikanızı alacak keyifli bir filtre kahve deneyimi sağlar. Konik açıları 60 derece olup bir ‘V’ şekli oluşturur. Bu iki element birleşerek V60 adını almıştır. Bu açılar, hava akışı için yapılmış iç çıkıntılarıyla birleştiğinde, her seferinde tutarlı bir demleme yapmanızı sağlamaya yardımcı olur. Burada dikkat etmeniz gereken püf noktası bir kettle yardımı ile sıcak suyunuzu kontrollü bir şekilde dökmek olacaktır.

Doz: 18 g
Su Miktarı: 300 ml
Su Sıcaklığı: 95C
Demlenme Süresi: 2:30 – 3:00 dakika
Malzemeler
HARIO V60 02
TARTI
KRONOMETRE
DEĞİRMEN
KETTLE
KARAF
HARİO V60 02 KAĞIT FİLTRE
AHŞAP KAŞIK
18 g kahveyi tartarak hazırla ve orta kalınlıkta öğüt.
Filtre kağıdını ekipmana yerleştir ve bir miktar sıcak su dökerek filtrenin ekipmana oturmasını sağla. Bu işlemi yaparak demleme ekipmanı da ısıtmış olacaksın.
Ekipmanını yıkadığın suyu dökmeyi unutma.*Bu suyu dökmek yerine daha sonra demleme ekipmanını temizlemek için kullanabilirsin
Öğüttüğün kahveyi ekipmana ekle ve düz bir kahve yatağı elde etmek için ekipmanı hafifce salla.
Tartıyı sıfırla ve kronotmetreyi başlat. Demlemeye hazırsın!
Ön demleme için 40 g suyu hızlıca dök ve ahşap bir kaşık yardımı ile aşağı yukarı, sağa sola şeklinde karıştırarak tüm kahvenin su ile buluşmasını sağla. Bu işlemi yaparken filtre kağıdına zarar vermemeye dikkat et!
35. saniyede döküşe devam et. Tartıda 150 g a ulaşana dek yavaş ve kontrollü bir şekilde suyu ekle. Bir anda çok fazla su ekleme ve suyu dökerken koyu noktaları hedef al. Buradaki amaç homojen bir demleme yakalamak olacak.
1:30 da son döküşe başla ve 300 gram a ulaşana dek su ilave et.
Tüm suyun süzülmesini bekle ve kahven içmeye hazır.
*Eğer kahven seğrek ve sulu geliyor ise daha ince, yoğun ve acı geliyor ise de daha kalın öğütme derecesi tercih edebilirsin.