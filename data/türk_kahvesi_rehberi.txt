Türk Kahvesi
Türk Kahvesi, Espresso ve filtre kahve gibi bir demleme yöntemidir. Bu yöntem kullanılarak hazırlanan içecek de yöntem ile aynı isme sahiptir. Günümüzde nitelikli kahve camiasında kullanılan en eski demleme tekniği olma özelliğini taşımaktadır. Aynı espresso ve filtre kahve yöntemlerinde olduğu gibi istenilen herhangi bir kahve çekirdeği kullanılarak hazırlanabilir. Burada belirleyici tek unsur kişisel tercihler ve damak tadıdır.

Doz: 7 g
Su Miktarı: 70 ml
Su Sıcaklığı: 60C
Demlenme Süresi: 2:00 dakika
Malzemeler
CEZVE
TARTI
KRONOMETRE
DEĞİRMEN
TAHTA KAŞIK
Reçeten doğrultusunda gerekli miktarı tart ve ince ayarda çek.
Cezveni tartıya yerleştir, darasını al. Reçetenin gerektirdiği miktarda 60°C’ye ısıttığın suyu cezveye ekle.
Kahveni ekle ve tahta bir kaşık ile karıştır.*Cezvenin iç yüzeyine zarar vermemek için tahta kaşık kullanman önemli!
Cezveyi ocağa yerleştir ve kronometreni başlat.
Demlemenin ilk aşamasında yüksek sonrasında ise kademeli olarak azalan ısıya ihtiyacın var. Bunu ocağın gaz ayarı ile sağlıyor olacaksın. Bu aşamaları belirlemek için cezveyi gözlemlemen yeterli.
Başlangıçta cezve içerisinde koyu renkli olan karışım, kenarlardan itibaren açık sarı renkli krema ile kaplanmaya başlayacaktır. Bu nokta ocağı kısman gereken zaman. Yaklaşık olarak 40-60 saniyede bu noktaya gelmelisin.