Filtre Kahve 
Onlarca farklı çeşidi olan kahve, aslına bakıldığında kendisiyle aynı ismi taşıyan bir bitkinin tohumudur. Ancak bu tohum farklı şekillerde farklı işlemlerden geçirilerek geçmişten günümüze kendi kültürünü oluşturmayı başarmıştır. 
 
Bu kahve türleri arasında biri var ki kendine has demleme yöntemleri ve bu yöntemlerin çeşitliliği sayesinde kendi hayran kitlesini oluşturmayı başardı: Filtre Kahve. Genellikle kahvecilerde filtre kahve makinesi ile demlenmiş olan filtre kahve çeşitleri aracılığıyla karşımıza daha çok çıksa da artık kendi evlerinde filtre kahve içen kişilerin sayısı gün geçtikçe artmaktadır.
 
Her ne kadar damak tadı ile alakalı olsa da pek çok kişi filtre kahveyi en iyi filtre kahve makinesi ile kahvecilerde içtiğini söylüyor. Ancak durum tam olarak böyle değil. Bu yazımızda size filtre kahveden ve filtre kahve makinesi dışında evinizde filtre kahve yapma yöntemlerinden bahsedeceğiz. Kahveniz hazırsa yolculuğumuza başlayalım. 

Filtre Kahve Nedir?
 
Kahve, kendiyle aynı ismi taşıyan kahve bitkisinin tohumudur. Bu tohum tıpkı çay yaprakları gibi sıcak su ile bir araya geldiğinde içeriğinde bulunan kafein ve diğer maddelerle sıcak bir içecek haline gelmektedir. Bu içeceği yaparken kahvenin çeşidine göre farklı demleme yöntemleri vardır. Sıcak suyun içinde çözünebilen kahveleri sıcak suya döktükten sonra karıştırmanız kahvenin hazırlanması için yeterlidir. 
 
Çözünemeyen kahveleri demleme yöntemlerine baktığımızda en yaygın iki yöntem görürüz. Bunların ilki hepimizin bildiği Türk kahvesinde uygulanır. Türk kahvesi, kahvenin çözünemeyen kısmı olan telvesi ile birlikte sıcak suyla karıştırılarak demlenir. 
 
Suda çözünemeyen öğütülmüş kahve çekirdeklerini demleme yöntemlerinin ikincisi ise kahveyi bir filtreden süzerek demlemektir. Bu demleme yönteminde kahvenin süzülmüş olan kısmı içilir. Kahvenin telvesi ise filtrede kalır. 
 
Filtre kahvesi ismini işte bu kahvenin filtreden süzülmesi yönteminden almaktadır. 

Filtre Kahve Demleme Yöntemleri

Bu süzme işlemini nasıl ve hangi ekipmanlarla yaptığımız ise demleme yöntemimizi oluşturur. En bilineninden bilinmeyenlerine demleme yöntemlerine de göz atmadan olmaz. Belki de sizlere ilham olacak bir yöntemi öğrenmenizi sağlarız. 

French Press ile Filtre Kahve Demleme

Chemex ile Filtre Kahve Demleme

V60 ile Filtre Kahve Demleme

Aeropress ile Filtre Kahve Demleme

Moka Pot ile Filtre Kahve Demleme

Filtre kahve makinesi: Kahveyi otomatik demleyen bu makineler standart bir şekilde çalışır, sadece filtresinin tipi bir değişkendir, metal filtreli ya da kağıt filtreli olabilirler.

Filtre Kahve
Filtre Kahve Makineleri tüm ofislerin ve mutfakların vazgeçilmezidir. Bu küçük ve pratik makine ile kolayca filtre kahve demleyebilirsiniz. Filtre kahve, yaklaşık altı dakikada bir litre kahveyi demleme kapasitesine sahip, her an günlük filtrenizi hazırlamanın son derece tutarlı ve inanılmaz derecede kolay bir yoludur.

Doz: 60 g
Su Miktarı: 1000 g
Su Sıcaklığı: Oda Sıcaklığı
Demlenme Süresi: 5:30-6:00 dakika
Malzemeler
FİLTRE KAHVE MAKİNESİ
TARTI
KRONOMETRE
FİLTRE KAĞIDI
DEĞİRMEN
FİLTRE KAĞIDI
TERMOS
60 g kahveyi tartarak hazırla ve orta kalınlıkta öğüt.
Filtre kağıdını cihaza yerleştir ve su haznesine 150-200g su ekleyerek cihazı boş olarak çalıştır. Bu işlem, ekipmanı da ısıtmış olacaksın. Demleme öncesi karaf içerisindeki suyu boşaltmayı unutma
*Bu suyu dökmek yerine daha sonra ekipmanını temizlemek için kullanabilirsin
Öğüttüğün kahveyi sepete ekle ve düz bir kahve yatağı elde etmek için sepeti hafifce salla.
Tartarak hazirladigin 1000 g suyu , cihazin su haznesine ekle. Su akisi basladiginda kronometreni baslatmayi unutma.
Demleme sonunda toplam süreyi not etmeyi unutma! Bir sonraki demlemede yol gösterici olacaktır.
Cihazın ısıtıcı plakası var ise karafta bekleyecek kahve hızla acılaşacaktır. Kahveyi bir termosa aktararak tazeliğini 1 saate kadar korumasını sağlayabilirsin..
